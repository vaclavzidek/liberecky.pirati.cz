---
date: 2019-05-29
category: blog
tags: volby evropská unie liberecký kraj
layout: post
title: Eurovolby na severu Česka podtrhly sílu tamních Pirátů
author: Ondřej Kolek
image: /assets/img/posts/2019-05-29-eurovolby-na-severu-ceska-podtrhly-silu-tamnich-piratu.jpg
---
*V roce 2019 Piráti z Krajského sdružení pro Liberecký kraj opět předvedli velmi dobrý výkon, přesto europoslance nezískali. V Libereckém kraji se podařilo dosáhnout vynikajícího výsledku 14,92 %, což představuje 2. místo za ANO a před koalicí STAN-TOP09 a celorepublikově 3. nejlepší výsledek mezi Piráty z jiných krajů. Tento zisk hlasů znamená nárůst o 3,5 procentních bodů proti roku 2017.*

> „Pozitivně laděná kampaň s velkým nasazením členů krajského sdružení a dalších příznivců přinesla své plody. V Libereckém kraji se nám již dlouhodobě daří držet laťku poměrně vysoko a často jsme na špici hned po Praze či Středočeském kraji, kde pravidelně kandiduje Ivan Bartoš. Oproti roku 2017 jsme v preferencích vyrostli téměř o třetinu. Nepochybně jsme díky výkonu našich kandidátů získali nové voliče,“ zhodnotil výsledek eurovoleb pirátský krajský předseda Ondřej Kolek.

### Kandidáti pocházející z Libereckého kraje: 
- Ondřej Kolek (č. 6, Piráti)
- Lukáš Lev Červinka (č. 9, Piráti)
- Petr Jirman (č. 17, bez politické příslušnosti)

### Procentuální zisk Pirátů podle okresů v Libereckém kraji:
- Jablonec nad Nisou 16,14 % (účast 28,43 %)
- Semily 15,79 % (účast 33,32 %)
- Liberec 14,62 % (účast 28,89 %)
- Česká Lípa 13,36 % (účast 23,63 %)

> „Jsem rád, že Liberecký kraj byl pro Piráty jedním z nejúspěšnějších a výsledek byl nad republikovým průměrem. Výsledek 14, 92 % řadí Piráty na druhé místo hned za vítězné hnutí ANO. Je vidět, že mnoho lidí v  kraji přemýšlí a nedají na zavádějící kampaně některých konkurenčních  stran,” vyjádřil se k eurovolebnímu výsledku i pirátský poslanec za Liberecký kraj Tomáš Martínek.


### Procentuální zisk Pirátů v jednotlivých krajích a v Praze:

- Praha 19,12 % (účast 38,31 %)
- Středočeský kraj 15,25 % (účast 30,25 %)
- Liberecký kraj 14,92 % (účast 28,31 %)
- Královéhradecký kraj 14.31 % (účast 30,31 %)
- Pardubický kraj 14,00 % (účast 28,81 %)
- Jihočeský kraj 13,73 % (účast 28,99 %)
- Jihomoravský kraj 13,14 % (účast 29,54 %)
- Kraj Vysočina 13,12 % (účast 29,59 %)
- Plzeňský kraj 12,44 % (účast 27,96 %)
- Karlovarský kraj 12,32 % (účast 23,19 %)
- Olomoucký kraj 11,72 % (účast 26,42 %)
- Zlínský kraj 11,56 % (účast 28,34 %)
- Ústecký kraj 11,54 % (účast 22,04 %)
- Moravskoslezský kraj 10,73 % (účast 23,76 %)

Celkový zisk Pirátů v ČR: 13,95 % (účast 28,72 %)

