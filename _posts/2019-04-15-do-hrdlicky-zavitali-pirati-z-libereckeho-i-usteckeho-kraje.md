---
date: 2019-04-15
category: blog
tags: ukliďme česko liberecko
layout: post
title: Do Hrdličky zavítali Piráti z Libereckého i Ústeckého kraje
author: Kateřina Jínová
#authorId: katerina.jinova    # uid nekoho z _people (nepoviné)
image: /assets/img/posts/2019-04-15-do-hrdlicky-zavitali-pirati-z-libereckeho-i-usteckeho-kraje.jpg
---
Villa Hrdlička je zrekonstruovaná secesní vila v České Lípě, kde sídlí poslanecká kancelář Piráta [Tomáše Martínka](https://liberecky.pirati.cz/lide/tomas-martinek/){:target="_blank"}. Není proto náhoda, že se právě zde, v sobotu 13. dubna 2019, konalo Zasedání krajského fóra Pirátů Libereckého kraje.

Vzhledem k tomu, že je Česká Lípa nedaleko hranice krajů, bylo logické pozvat i hosty z kraje Ústeckého. A tak se Piráti z nejmenšího kraje v zemi těšili přítomností kolegů z Terezína, Litoměřic, Děčína i Ústí nad Labem. Tato milá návštěva přinesla podnětné dotazy i rady. Předseda krajského sdružení Ústeckého kraje, [František Navrkal](https://ustecky.pirati.cz/lide/frantisek-navrkal/){:target="_blank"}, přispěl přednáškou o IT systémech, které strana využívá a které tvoří nezbytnou součást života každého Piráta.

Z Libereckého kraje pocházejí hned tři pirátští kandidáti do Evropského Parlamentu. [Ondřej Kolek](https://evropapotrebuje.cz/kandidati/ondrej-kolek/){:target="_blank"}, [Lukáš Červinka](https://www.lukas-lev-cervinka.com/){:target="_blank"} a [Petr Jirman](https://evropapotrebuje.cz/kandidati/petr-jirman/){:target="_blank"} debatovali s přítomnými o svých vizích a o rozjíždějící se předvolební kampani. Další témata, probíraná na zasedání, byla problematika vzniku místních sdružení, nebo zkušenosti pirátských zastupitelů napříč krajem. Téma v České Lípě velmi palčivé – vzdělávání cizinců, pak v odpoledním bloku přiblížila [Lenka Havlíčková](https://wiki.pirati.cz/lide/lenka_havlickova){:target="_blank"}.

Aby mohli přijet i rodiče malých dětí, připravili českolipští Piráti dětský koutek, který byl bohatě využit. Pracovalo se od 10 do 18 hodin s pauzou na oběd, která se navíc využila pro "spanilou procházku" po městě. Rozdávaly se letáky, oslovovali potencionální voliči a českolipský zastupitel [Ondřej Víteček](http://piraticl.cz/kandidati-pro-komunalni-volby-v-rijnu-2018/ondrej-vitecek/){:target="_blank"} s poslancem Tomášem Martínkem ukazovali všem krásy města a vysvětlovali problémy, se kterými se potýkají. 

Příští Zasedání krajského fóra chystají Piráti Libereckého kraje na podzim tohoto roku.

[Fotogalerie ze zasedání](https://drive.google.com/drive/folders/13V-HYHAyE4AuDKgZ2Wmov_4tfS3o-9pd)
