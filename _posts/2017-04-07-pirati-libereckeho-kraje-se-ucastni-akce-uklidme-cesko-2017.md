---
date:         2017-04-07
category:     blog
tags:         ukliďme česko jablonec liberec turnov
layout:       post
title:        "Piráti Libereckého kraje se účastní akce Ukliďme Česko 2017" 
image:        /assets/img/posts/pirati-libereckeho-kraje-se-ucastni-akce-uklidme-cesko-2017.jpg
author:       Marek Förster
---

V rámci akce Ukliďme svět – Ukliďme Česko 2017 se Česká pirátská strana hrdě hlásí ke koordinovanému útoku na černé skládky všeho druhu a její členové a příznivci se k této akci připojují organizací tohoto a desítek dalších úklidů po celé České republice. Přijďte pomoct i Vy!

Stejně jako v minulých letech se i letos Česká Pirátská strana zapojí 8. dubna do akce Ukliďme svět, ukliďme Česko, tentokrát však v mnohem větším rozsahu než kdy dříve. Úklidu se zúčastní Piráti všech ve všech krajích napříč republikou. Jenom v Libereckém kraji proběhne úklid pod vedením Pirátů hned na třech místech.

[V Liberci v Kateřinkách](https://www.facebook.com/events/420040228346370),
[v Jablonci nad Nisou se bude uklízet na Dobré Vodě](https://www.facebook.com/piratijablonec),
a [v Turnově v okolí řeky Jizery](https://www.facebook.com/pirati.turnov). 

Piráti se přirozeně zajímají o zkvalitňování veřejného prostoru, ochranu přírody i aktivního zapojení jednotlivců do rozhodování o podobě místa, kde žijí. Nejen proto se chtějí této akce zúčastnit.

"O účasti na této akci jsme vůbec neváhali. Po zkušenosti z úklidu Srnčího Dolu v roce 2015, kde 4 lidi během jednoho odpoledne naplnili odpadky víc něž 15 pytlů a sesbírali přes 30 pohozených pneumatik jsme věděli, že akce podobného rázu mají skutečný dopad." říká předseda Pirátů Libereckého kraje Ondřej Kolek.
 
Pokud se někdo z Vás rozhodne této iniciativě v Libereckém kraji pomoci, neváhejte a kontaktujte krajskou koordinátorku Pirátské strany Zuzanu Jíchovou na tel. +420 770 113 645, nebo se zapojte prostřednictvím stránek [hlavního organizátora](http://www.uklidmecesko.cz/) a na FB Libereckých pirátů, kde je [rozcestník na všechny úklidy v kraji](https://www.facebook.com/events/420040228346370/)

Pytle a rukavice dostanete na místě, takže sebou jen dobrou náladu, možná něco k snědku a co nejvíce kamarádů! :)

